\section{Dil İşlemcileri}

Basitçe, derleyici, bir dilde yazılmış -\textit{kaynak} dil- herhangi bir programı okuyup başka bir dile -\textit{hedef} dil -  eşdeğer olarak çeviren bir programdır; bkz. Şekil 1.1. Derleyicinin önemli bir rölü, dönüşüm sırasında kaynak dilde tespit ettiği hataları bildirmesidir.

\input{figures/fig1_1}

Eğer hedef program çalıştırılabilir bir makine-dili programıysa, kullanıcı tarafından girdileri işlemesi ve çıktı üretmesi için kullanılabilir; bkz. Şekil 1.2.

\input{figures/fig1_2}

\renewcommand{\thefootnote}{\fnsymbol{footnote}}
\textit{Yorumlayıcı\footnote{(İng.) Interpreter. (Ç.N.)}} da yaygın bir dil işlemci tipidir. Şekil 1.3'te görüldüğü gibi hedef programını üretirken bunu çevrim olarak yapmaktansa, yorumlayıcı, kaynak programın içindeki komutları direkt olarak, kullanıcı tarafından sağlanan girdiler üzerinden çalıştırır.

\input{figures/fig1_3}

Girdileri çıktılara eşleyen bir yorumlayıcıdansa, derleyici tarafından üretilmiş bir makine-dili hedef programı genellikle daha hızlıdır. Bununla beraber, bir yorumlayıcı, hataları genellikle bir derleyiciden daha iyi teşhis edebilir, çünkü yorumlayıcı kaynak programı satır satır çalıştırır.

\paragraph{Örnek 1.1:}
Şekil 1.4'te görüldüğü gibi Java dil işlemcileri derlemeyi ve yorumlamayı beraber kullanır. Java kaynak programı önce \textit{bytecode} denilen bir ara form'a çevrilir. Ardından bytecode'lar bir sanal makine tarafından yorumlanır. Bu tür bir ayarlamanın avantajı, bir makinede derlenen bir kodun başka bir makinede ya da bir ağ üzerindeki makinelerde yorumlanabilmesidir.

Girdilerin çıktılara dönüştürülmesini hızlandırmak için, \textit{tam-zamanında} derleyiciler denilen bazı Java derleyicileri, bytecode'ları ara program girdileri işlemeden önce,  anlık olarak makine diline çevirir. 

\input{figures/fig1_4}

Şekil 1.5'te gösterildiği gibi bir derleyiciye ek olarak, çalıştırılabilir bir hedef program oluşturmak için birkaç program daha gerekli olabilir. Bir kaynak program ayrı dosyalarda tutulan modüllerden oluşmuş olabilir. Bu kaynak kodu toparlamak bazen \textit{önişlemci} denlilen başka programlara havale edilir. Önişlemci ayrıca makro denilen kısayolları kaynak kodun ifadelerine çevirebilir.

Ardından düzenlenmiş kaynak kodu derleyiciye yüklenir. Derleyici çıktısı olarak assembly-dili programı üretebilir, çünkü assembly üretimi ve hata ayıklaması kolay bir programdır. Ardından assembly dili, yeniden konumlandırılabilir makine kodu üreten ve \textit{assembler} denilen bir programda işlenir.

Büyük programlar genelde parçalar halinde derlenir, böylece yeniden konumlandırılabilir makina kodu, makinada çalışan diğer yeniden konumlandırılabilir nesne ve kütüphane dosyaları ile bağlanabilir. \textit{Bağlayıcı} bir dosyadaki dosyanın başka bi dosyadaki dosyaya ulaşması için harici hafıza adreslerini çözümler. \textit{Yükleyici} sonra tüm bu çalıştırılabilir nesne dosyalarını bir araya getirip çalıştırılmak üzere hafızaya yükler.  

\subsection{Bölüm 1.1 için Alıştırmalar}

\paragraph{Örnek 1.1.1:} Bir yorumlayıcı ile derleyicinin arasındaki fark nedir?

\paragraph{Örnek 1.1.2:}  a ve b maddelerin avantajları nelerdir?; a) Bir yorumlayıcı üzerine bir derleyici. b) Bir derleyici üzerine bir yorumlayıcı.

\paragraph{Örnek 1.1.3:} Derleyicinin makina dilindense assembly dili ürettiği bir dil-işleme sisteminin avantajları nelerdir?

\paragraph{Örnek 1.1.4:} Yüksek seviyeli bir dili başka yüksek seviyeli bir dile çeviren derleyiciye \textit{kaynaktan-kaynağa} dönüştürücü denir. C dilini bir derleyici için kaynak dil olarak kullanmanın avantajları ne olur?

\setcounter{footnote}{0}
\paragraph{Örnek 1.1.5:}  Bir çevirici'nin\footnote{(İng.) Assembler. (Ç.N.)} görevlerinden birkaçını tanımlayın.

\input{figures/fig1_5}